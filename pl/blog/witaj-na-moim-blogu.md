---
title: Witaj na moim blogu
description: Mój pierwszy wpis na blogu jakub.jankiewicz.org
---

Treścią tego bloga będzie wszystko co mnie interesuje.  Jestem głównie
programistą. Mam [kilka projektów Open Source](https://github.com/jcubic).
Jestem także edytorem polskiej Wikipedii, zajmuję się fotografią i projektuje
logotypy (ale nie zarobkowo). Interesuję się matematyką, grafiką komputerową,
komiksami (w tym mangą oraz anime). Wiele rzeczy będzie na tematy, które nie
pasują do mojego bloga ["Głównie JavaScript"](https://jcubic.pl).

Powodem dla którego postanowiłem założyć tego bloga, jest moja marka osobista,
nad którą chciałem popracować. Chciałem mieć coś co łatwo jest utożsamić z moim
imieniem i nazwiskiem. Chciałem też trochę popracować na SEO dla mojego imienia
i nazwisko. O ile jest informacja o mnie wpisując w Google "Jakub T. Jankiewicz"
to nie ma nic o mnie wpisując "Jakub Jankiewicz" (przynajmniej szukając w języku
polskim).  Jakiś czas temu, gdy to drugie hasło zostało skanibalizowane przez
mojego imiennika, postanowiłem dodać do nazwiska "T." od drugiego imienia, aby się
wyróżnić. Teraz moim celem jest pojawienie się na pierwszej stronie Google, dla
hasła "Jakub Jankiewicz". Zobaczymy jak pójdzie. Możecie być pewni, że gdy
osiągnę jakieś sukcesy opiszę to na blogu.

Muszę jeszcze dodać, że jakiś czas temu dostałem reklamę firmy SEO, co już
powinno być alarmujące, ponieważ firma SEO raczej nie musi się reklamować.  I
zapytałem ich czy są w stanie wypozycjonować moją stronę na hasło "Jakub
Jankiewicz" odpowiedzieli że się nie da i że mogą wypozycjonować na hasło "Jakub
Jankiewicz blog" gdzie mój drugi blog "Głównie JavaScript" jest na pierwszym
miejscu, więc oczywiście podziękowałem im. Dodam że zadałem takie samo pytanie
na grupie SEO na Facebooku i dostałem zgoła inną odpowiedź.  Było nią "zależy
jaki mam budżet". Więc domyślam się, że da się to zrobić.  Zobaczymy jak mi
pójdzie.

{% include "abbr" %}
